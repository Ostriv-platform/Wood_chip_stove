![alt text](https://github.com/Ostriv-platform/Wood_chip_stove/blob/main/UA/Stove_model.jpg?raw=true)

# Пічка на дерев'яних відходах

Даний прототип є доволі доступним рішенням для більшості приватних будинків. Імплементація не вимагає  специфічних знань. Єдине що потрібно для реалізації це метал та вміння користуватись інструментами для металообробки ( різання і зварювання).

### Матеріали проекту

- [3D перегляд](https://sketchfab.com/3d-models/stove-prototype-10-52218750ea024a8d8f91d65e440f9fa2) (перша ітерація)
- [3D перегляд](https://sketchfab.com/3d-models/stove-prototype-20-52fff2d47ecf4f34a340b4a304733834) (друга ітерація)
- [Фото компонентів](https://github.com/Ostriv-platform/Wood_chip_stove/tree/main/UA/Photo/Preparations)
- [Фото тестів тепловізором](https://github.com/Ostriv-platform/Wood_chip_stove/tree/main/UA/Photo/Test)
- [3D моделі](https://github.com/Ostriv-platform/Wood_chip_stove/tree/main/UA/3D%20models) (завантажити)

## Інструкція

#### Матеріали: 
Корпус - листовий метал( підійде вживаний метал який можна знайти пунктах прийому металолому).Також можливе виготовлення листового корпусу з вогнетривкої цегли або глини)
Змінний контейнер для стружки -  старі металеві бочки ( допускаються отвори і  деформації)
Чим товстіший метал  для корпусу пічки тим  довший термін служби а також менші деформації конструкції. Для змінного контейнера навпаки рекомендуємо броти тонший метал так як це полегшить процес експлуатації (завантаження та вивантаження)
Сировина: дерев’яна стружка (відходи виробництв), подрібнені гілки  з саду та інша дрібна неліквідна деревина.
Необхідні інструменти : Інструмент для різки металу (болгарка або  ручний плазморіз) та  зварювальний апарат. 
Час роботи: Одна загрузка горить 8-12 годин і виділяти велику кількість тепла без  постійного підкидання сировин. В середньому температура корпусу становить 150-400 градусів  протягом всього періоду роботи.

#### Переваги:  
- Однієї загрузки вистачає до 12 годин  роботи
- Може працювати на будь яких подрібнених дерев’яних відходах
- Проста і недорога у виготовлені
- Можливість приготування іжі

#### Застосування:
Перший прототип тестується в  коридорі неутепленого  приватного житлового  будинку площею  більше 200 квадратних метрів. Його роботи вистачає для того щоб підтримувати комфортну температуру в коридорі в просторах загального користування і частині житлових приміщень при зовнішній температурі 0 -10 градусів морозу.
Дана пічка чудово підійде і для опалення складських і виробничих приміщень. 

#### Опис конструкції та принципу роботи:
Ми створюємо саморобний  паливний брикет з дерев'яної стружки  трамбуючи її в змінну металеву бочку(контейнер). 
Основу конструкції складає дві ємності.Зовнішня може бути виконана з товстостінної бочки( або листового металу  як зображено на фото і схемах фізичного прототипу) або мурована з термостійкої цегли.Внутрішня ємність виготовляється з бочки меншого розміру. Внутрішня ємність виймається і наповнюється стружкою після повного остигання. В нашому випадку ми виготовили 3 змінні внутрішні ємності для зручності експлуатації а також для забезпечення неперервності процесу. 

В бочку трамбується дерев'яна стружка та інша подрібнена деревина а також можливо підмішувати    не  токсичне горюче сміття. В  дні бочки  наявний отвір через який буде надходити повітря для підтримки процесу горіння. під час наповнення бочки потрібно вставити пластикову трубу  в отвір дна. І утрамбувати стружку так що б труба не змістилась. Після повного заповнення бочки, труба виймається і в центрі бочки  утворюється отвір який проходить знизу і до самого верху. це дасть можливість стружці згоряти більш рівномірно і уникнути затухання.  Є ризик  що у випадку слабкого трамбування струдки після виймання трубки отвір може засипатись стружкою і процеси горіння не відбуватимуться тому особливу увагу приділити трамбуванню стружки безпосередньо навколо труби. 

Внизу конструкції є шухляда яка виконує функцію повітряної заслонки (шуберта) а також через неї здійснюється запалювання пічки. 
Після запалювання  стружки в шухляді  пічки вогонь через отвір внизу бочки потрапляє всередину і підпалює стружку  Пічка розгоряється доволі швидко. кришка  пічки може нагрітись до 200 градусів менше ніж за хвилину. Коли полумя розгорілось всередині ми можемо закрити подачу повітря щоб уповільнити  процес горіння. Якщо не закрити подачу повітря то температура конструкції може перевищити 600-700 градусів. бажано не допускати цього. Від такого нагріву метал починає деформуватись і вигоряти а також стружка в середині вигоряє дуже швидко і значна кількість тепла виходить просто в димохід на вулицю.

### Увага!! 
Не підпалюйте  пічку якщо кришка не закрита. це дуже небезпечно так як в такому випадку стружка розгориться за лічені секунди і ви не зможете  її закрити після цього. 

### Статус
Статус станом на 1.12.2022 - перша ітерація прототипу вже тестується декілька місяців і показує хороші результати. Друга ітерація прототипу з теплознімачем та тепловим акумулятором в процесі реалізації.  

### Наступні ітерації прототипів:

1. Можливо додати водяний контур (як показано на схемі) і передавати значну частину тепла в бойлер або тепловий акумулятор і тим самим  отримати підігріту воду  в кранах і підтримати систему опалення в будинку ( за наявності)
2. Якщо замінити кришку конструкції  на бочку ( збільшити  об'єм повітря всередині) це може збільшити тепловіддачу в простір.
3. При можливості зовнішню оболонку краще обкласти   термомасою (каміння, цегла або глина) це дасть можливість збільшити  час віддачі тепла в простір.
4. Завантаження  внутрішньої бочки можна  робити через дверки з боку. Таке завантаження буде фізично простіше а також дасть можливість краще  забирати тепло у верхній частині пічки  де воно найбільше концентрується.


### Команда розробників:
Сах Ігор, Яцик Петро, Сах Роман

### Ліцензія 
Цей проект є відкритим за умови некомерційного використання за ліцензією
[Creative Commons - Attribution-NonCommercial-ShareAlike 4.0 International](https://creativecommons.org/licenses/by-nc-sa/4.0/).
